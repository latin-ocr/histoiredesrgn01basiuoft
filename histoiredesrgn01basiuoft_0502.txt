328 HISTORIARUM CAROLI VII

’ scere poterunt, tributum et militiam tantas ac tam
graves simul jugiter tolerando et sustinendo.

Et haec de rebus a Carolo Vll et suo tempore gestis
retulisse suffecerit3 quas singulas, omnesque particu-
lares conssictus armatorum , atque civitatum seu loco·
rum obsidiones, expugnationes et direptiones, re-
ferre minime suscepimus, nam hoc, procul dubiO,
plurima et magna volumina exposceret. Sed quae
graviora atque illustriora relatuque et memoria di-
gniora reputavimus, huic nostrae historiae inserui-
mus. Ex quibus satis liquido constat quam lubrica
quamque fragilis et versatilis sit humanarum rerum
conditio, et quantum a vero aberrent atque devient,
qui felicitatem in bonorum temporalium quorum·
cumque adeptione ponant atque constituant, et po—
tissime regnorum et imperiorum magnorum, quae
nunquam certum et quietum statum habent: prout
tam in isto Carolo Francorum, quam in nepote suo ,
Anglorum regibus, luculenter ex his, quae retulimus,

innotuit. Et profecto in Carolo optime verificatum
constat illud Virgilianum ε

Multa dies variusque labor mutabilis aevi
Rettulit in melius, multos alterna revisens
Laesit , et in solido rursus fortuna locavit3

si tamen solidum aliquo modo dici possit, quod in
tanta fluxibilitate atque inconstantissima rerum mu-
tabilitate situm atque locatum est.

ms'ronunuu DE RBBUS A CAROLO SEPTIMO, FRANCORUM
REGE , ΕΤ suoymtwonz, IN GALLIA 9 cnsrls,
mmm QmNTUs ΒΤ ULTIMUS
EXPLICIT FELICITER.

