52 HISTORIARUM CAROLI VII

enim, ante belli exordium, dux Bethfordiae per he-
raldum sciscitatum misisset Scotorum duces qualem
belli conditionem illo die observare proponerent, illi
de suis viribus atque multitudine arroganter sentientes,
et nimis temere praesumentes, feruntur respondisse se,
illo die, nec Anglicum captivum servare, nec se vivos
Anglorum captivos abduci velle. Quod responsum vAn-
glorum animos in eorum odium atque necem vehe-
menter accendit, in eosque, quam eis inferre propo-
suerant, vicem refudit.

CAPITULUM IV.

Quod infelicitas hujusmodi praelii nonnihil commodi attulit reguo
Francorum.

Quanquam autem hujuscemodi praelium non pa-
rum damnosum exitialeque suerit Francis, tamen,
prout ipse saepe a prudentissimis Francorum ducibus-
audivimus, Scotorum nece ac perditione, damnum
quod incurrerant satis repensatum est. Tanta enim
praesumptione ac audacia ferebantur Scoti, vires ac
potentiam Francorum contemnentes ct pro nihilo re-
putantes, quae jam tum ex civilibus tum hostilibus
bellis plurimum attritae depressaeque exstiterant, quod
animo proposuerant, si Anglos in illo praelio protrivis-
sent, nobiles omnes Andegaviae, Turoniae et Bituriae et
vicinarum terrarum, qui reliqui erant, perimere, coÎ‡
rumque domos, uxores ac terras, et possessiones opi-
mas suo juri ac dominio mancipare. Quod procul du-
bio non difficile cis multum sactu suisset, si pro voto,

hujusmodi proelio peremptis atque exstinctis Anglicis,

