LIBER SECUNDUS. 69

sibi et obsessis totique regno imminere incommoda et

⁸ calamitates minime addubitaret.

CAPITULUM X.

Qualiter rex Puellam J cannam ad colloquium admisit , et eam armis Ι
atque equis instruxit.

Igitur cum talia perseverans indesinenter ingereret,
et de liberatione civitatis Aurelianensis obsessisque
subveniendo nulla spes, sed potius apud omnes ferme
summa desperatio haberetur, ab illo Joanne, illustri
comite Dunensi, quem naturalem fuisse filium ducis
Aurelianensis , Parisiis perempti, supra retulimus,
nonnullisque aliis, qui circa regem erant, datum regi
consilium fuit, quemadmodum in rebus desperatis
aliquando fieri assolet, quod dictam Joannam Puel-
lam audire deberet et ex his quae per eam audiret,
prudenter animadvertere atque explorare an dicenda
per eam, velut humana figmenta, repudianda, vel
potius divinae alicujus admonitionis seu praeceptionis
habentia rationem ‚ humiliter recipienda et amplec-
tenda forent. Eorum autem consilio rex instantiaque
devictus, simul et rerum tunc praesentium quadam .
velut adductus desperatione, adquiescendum decrevit,
et Joannam Puellam ad se accersiri fecit.

Veniens igitur ad conspectum regis ipsa Joanna,
remotis arbitris, sola cum rege ultra duarum horarum
spatium colloquium habuit. Qui, auditis quae dicere
voluit, super multis ad rem de qua eum admonebat
attinentibus etiam'interrogationes atque inquisitiones
fecit. Cujus responsis dictisque animadversis, signis-

