214 HISTORIARUM CAROLI vn

mallent, ea vendere infra certum limitatum diem. Si
quid etiam eis -a civibus patriae legitime deberetur, eis
reposcendi facultas praebita est, et summarie, absque
dilationibus, super hoc jus redditum3 et pari viee
etiam, si a ‘quovis illorum quicquam alicui civium
debebatur, ultro citroque jus redditum, et juris exse-
cutio perfecta infra tres aut quatuor dies administrata'¹.

Datus est etiam abire volentibus conductus sufficiens
et fidus usque ad suae, quam profitebantur, obedientiae
limina deducendis; ita quod potius velut peregrinorum
seu hospitum discessio, vel inquilinorum demigratio,
quam bellica exsecutio fieri putaretur, tam mitis et
humana fuit hujusce civitatis deditio, interventu dicti
pontificis, adspirante Dei clementia, factal In quem
profecto a populari militarium turba Francorum ,
propter hoc, multa maledieta jactata sunt, eo quod
sibi civitatis ipsius, satis mediocriter, pro temporum
conditionibus, bonis refertae, veluti e manibus prae-
dam abstulisse videretur3 nam ad potiundum ea
eamque expugnandam, non gravius sibi quam mediae
horae negotium incumbere constantissime asserebant t
et profecto sic erat. Nam Anglorum circiter centum
peditum praesidium, quod ibi erat, non alia se usurum
defensione confidebat, quam in alteram turrim con-
fugere, quam annona circiter ad triduum munierant.
Ex civibus vero, eo quod in agris et villis indigenae
patriae , ex edicto regali, minime a militibus Franco-
rum captivi abducebantur, aut suis spoliabantur bonis ,
magna pars noctu per moenia se dimiserat, et ad

1. Le texte du traite est dans le Recueil des ordonnances de
rois de France , t. XIV, p. 59. 11 est date' du 1630(st 1⁴59.

