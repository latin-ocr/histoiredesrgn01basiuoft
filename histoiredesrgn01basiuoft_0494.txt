320 HISTORIARUM CAROLI VII

tatis ratione subnixa, Quae rex idem per nonnullos
praelatos et clericos regni fidelissimos intelligens, qui-
bus omnis temporalis honoris fastigio atque opibus
quantiscumque charior atque primior erat veritas,
fides et justitia, aliorum, qui cupiditati atque ambi-
tioni inserviebant, spretis opinionibus, libentissime
ipsa sacratissima atque saluberrima decreta observari
semper mandabat et faciebat quamdiu viveret. Quia
vero eadem decreta non recusant, vacantibus ecclesiis,
per reges et principes fieri electoribus preces pro dignis
et idoneis personis absque ulla impressione, quoties
rogatus ab aliquibus pro aliquo rex ipse rescriberet
seu rogaret , ita suas epistolas verborum mansuetudine
ac moderamine temperabat, ut non alias eum , pro
quo scribebat , velle eligi exprimeret , nisi quatenus
electores ipsum idoneum atque utilem Ecclesiae Dei,

secundum conscientias suas, futurum esse agnosce·

rent. Magna profecto moderatio, et majestate digna
regnantis atque omni laude et imitatione!

Cum vero, [circa] tempus quo ad Anglos expellen-
dos de Normannia arma ipse rex assumpserat, vecti-
galia, propter magnam adhuc regni devastationem et
paupertatem, ad tantas impensas, quas talis expeditio
exposcebat, minime sufficere posse invenirentur, ab
uno praelato regni suggestum sibi tunc fuisse cognovi·
mus , ut subventionem ab ecclesiasticis et clero regni
sui exigeret , ad supplendum quod, ad tantae rei mo-
lem perficiendam, fisco publico deficeret. Sed ipse
rex, pius et ecclesiasticae libertatis amator, apprime
hujuscemodi verbum a pontifice ecclesiastico prola-
tum repressit ac refellit , dicens sibi tali subsidio mi-
nime opus esse, cum tunc maxime divino auxilio

