36 HISTORIARUM CAROLI 'VII

Accepit etiam idem Henricus cum illo foedere in
conjugem dominam Catharinam‚ ejusdem Francorum
. regis filiam, Caroli Vll tunc delphini sororem, fue·
runtque nuptiae cum magno apparatu et regio luxu
celebratae in civitate Trecensi Campaniae.

Pax etiam praedicta, et a civitatibus, et a singulis
qui sub ditione Francorum regis vel etiam regis An-
gliae consistebant, ubique jurata fuit. Et quamdiu ci·
vitas Parisiensis mansit sub obedientia Anglorum,
omnes scholastici, si ad gradum aliquem in quacumque
facultate promovebantur, inter alia, in manu recto·
rum Universitatis, hujusmodi pacem se servaturos,
sacramento firmare adigebantur¹. Sed de hujusmodi
pace et ejus capitulis, seu de exhaederatione Caroli
delphini, unici tunc filii patris sui, nec ipse delphinus,
nec sui, quibus longe major pars regni parebat, quid·
quam curarunt ‚ dicentes a rege patre suo, non in sua
libertate, sed sub Anglorum et Burgundionum potes.-
tate constituto, nec tunc sana mente exsistente, nihil
tale validum aut legitimum fleri potuisse. Quod veri-
similiter nunquam facturus fuisset, si sana mente et in
sua plena libertate mansisset.

Et ipsa autem sic firmata pace, et civitas Parisien-
sis, et civitates Campaniae atque aliae quae partes
Burgundionum, ferventibus civilibus regni dissensioni·
buS, secutae erant, sicut Ambianum, Belvacum‚ Novio-
mum, Silvanectum, Carnotum, Senones, Autissio-
dorum, Matiscona et multa alia oppida et castella,
tanquam Carolo regi suo devotae ac fideles, Anglorum

1. L'auteur signale ici une formalite‘ a laquelle il fut soumis lui-
meme , puisqu'il vint ctudier ὲ Paris en 1424.

Ἴ,

