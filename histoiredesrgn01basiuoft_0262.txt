88 HISTORIARUM CAROLI VII

enim oppidum moenibus et vallo satis tenuiter et exi-
liter munitum foret, erant tamen intus fortissimorum
ex Francis et Scotis virorum valida praesidia, qui, cum
rerum bellicarum et tutandarum arcium ac defenden-
darum periti essent, contra Anglorum aggressuras et
molimina vigilantissime remedia apponebant. Unde
factum est ut Anglici‚ licet illic cum validoexercitu
diu satis castratenuissent, ipsum tamen oppidum ex·- ¹
pugnare minime potuerunt. Porro cum obsessis nulla
de foris victualium et rerum necessariarum solatia
provenirent ‚ dira tandem fame ex temporis diuturni-
tate constricti sunt. Quod non nescientes Franci, gra—
vissimam jacturam reputantes, si oppidum ipsum,
quod ad venandam capiendamque aliquando seu re-
cuperandam Parisiensem urbem, instrumentum eis
efficax esse poterat, simul etiam si et illam strenuis-
simam militiam, quae illic erat, perditum iri per igna-
viam aut torporem permitterent , duce illustri comite
Dunensi‚ de quo supra jam multoties meminimus,
obsessis succursum auxiliumque tulerunt; irrumpen-
tesque in Anglorum munitissima castra, per quae solum
ad oppidum patebat ingressus, caesis fugatisquess'An—
glicis ferro et armis , pervium sibi iter ad obsessos
feceruntjannonae et rerum quibus maxime inopiam
paterentur, secum ad eosdem solatia deferentes. Cum
autem dux Bethfordiae‚ non absque magna animi moes-
titia, res sibi infeliciter procedere videret, et talia ob-
sessis provenisse subsidia, metuens ne sibi ln deterius

res succederet, soluta obsidione infra paucos dies dis-
cessit et Parisios se recepit¹.

1. Le 10 aout1432.

 

