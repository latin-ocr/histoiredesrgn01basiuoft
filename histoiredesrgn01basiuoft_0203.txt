 

 

LIBER PRIMUS. 29

et praedicto castro Sancti Antonii excedere invitos coar-
ctarent: sic quod urbs ipsa regia, plebe civitatis maxime
favente, in Burgundionum ducis potestatem atque ad-
ministrationem concessit. Unus autem Francorum mi·
litum strenuus valde, Tennequinus de Castro¹, natione
Brito, res prorsus desperatas arbitratus ‚ si etiam Ca-
rolusVll ‚ qui tum solus ex regiis filiis superstes erat,
cum patre suo in ipsa urbe sub ditione Burgundionum
x relinqueretur, armatus ipsum Carolum VII, vixdum
puberem, e domo regia Sancti Pauli²raptum secum in
equo, quo vehebatur, exportavit.

Et ex tunc omnes Franci, Burgundionum inimici,
terras regni quae in ditionem ipsorum Burgundionum
non pervenerant, ipsius Caroli Vll nomine regere et
administrare coeperunt, tanquam illius qui futurus esset
'haeres omnino regni, si patri suo superstes maneret.
Non enim patre vivente se regem appellavit3 sed tan·
tummodo, tanquam regis primogenitus, Delphinum
Viennensem sese appellabat atque intitulabat. Sibi
ergo et ejus nomine Franci, et contra Burgundiones,
et contra Anglos, dimicabant, et bellicas suas expedi-
tiones ducebant.

Et propterea tam longo repetitam exordio nostram
hucusque narrationem protraximus , ut ad hunc tem-
poris articulum debito ordine veniremus, quo Caro-
lus V11 ‚ patre licet adhuc superstite et titulum regalis
Ἰ honoris retinente, de facto tamen imperare coepit et
dominari in majore parte regni, quamvis regis titulo
abstineret.

1. Tannegui du Chatel
2. L'hotel Saint-Paul

