 

 

LIBER SECUNDUS. ’ 51

satis procul asservabantur, se contulerunt3 e quibus
multos eorum conantes effugere manus peremerunt,
et multum auri et argenti variaeque pretiosae supellec-
tilis rapuerunt, et abierunt.

Anglici vero sese ordinantes denuo et, qui ex eis
prostrati tantum fuerant, se erigentes ‚ resumptis
animi corporisque viribus, ducum suorum exhorta-
tione confortati et roborati, viriliter ac strenue Fran-
corum Scotorumque copias exceperunt , et, fortiter
dimicantes, pluribus hostium vertentibus terga, ma-
gnam ex eisdem caedem stragemque fecerunt.

Omnes illic Scotorum copiae cum suis praenomi-
natis ducibus paene exstinctae sunt, fuitque inter eos
et Anglos diu acerrimeque pugnatum, usque ad tota-
lem eorum internecionem. Ex Francis etiam multi
ceciderunt ‚ aliis fusis sibique per fugam consu-
lentibus. Cecidit ibi comes de Alba-Mala cum multis
aliis nobilibus Francorum. Dux Alenconii ‚ dejec-
tus ad terram , confecto praelio , inter occisorum
acervos adhuc vivens repertus, captivus abductus
est. “

Cessit itaque Anglis ‚ non incruenta tamen , victo-
ria3 nam et ex ipsis multi ceciderunt, longe vero
plures, cruentis acceptis vulneribus, ad propria vel
redierunt vel deportati sunt. Horrendum valde aspectu
erat illic caesorum intueri acervos magnos et densos,
praecipue ubi cum Scotis pugna fuerat, e quibus nullus
ut captivus abduceretur servatus est; quos etiam acer-
vos plurium permixtim caesorum ex Anglicis corpora
adaugebant.

Huic autem pugnae acerbitati crudelitatique Scoto-
rum superbia atque praesumptio causam attulit. Cum

