254 HISTORIARUM CAROLI v11

trem etiam suum , comitem Derby, Henricus Len-
castriae ‚ qui Normanniam conquisierat atque in
Francia guerras a nobis superius relatas duxerat,
morte punierat, cum e littore Anglicano classem sol-
vere et, Normanniam aggressurus, pelagus intrare
vellet. Quae res a dicti ducis Eboraci memoria, qui
et ipse Richardus vocabatur, minime procul dubio
exciderant, prout actitata luculentissime p'OStmodum
indicarunt.

Contigit autem ea tempestate, ut rex Angliae Hen-
ricus proceres et status regni sui, ad parlamentum
celebrandum ex more ‚ ad villam quamdam convoca-
ret. Ad quem locum, statuto die , cum adventasset
dux Summerseti , nec de insidiis ducis Eboraci quid-
quam tunc suspicaretur, ad eumdem locum ‚ eadem
prope hora ‚ contigit et ducem Eboraci cum multis
satellitibus applicare. Qui statim ut ¹ab equo descen-
derat cum suis in platea publica, et eis nuntiatum
esset ducem Summerseti paululum ante descendisse
et quoddam introiisse hospitium, suosilluc mittens
satellites ‚ ipsum ‚ prope caminam in scamnoseden·
tem, interfici fecit ¹. Cujus rei ad Henricumsegem
rumore subito perlato, cum ipse suum hospitium cum
nonnullis exiisset, sagitta in collo trajectus, quae super
ipsum fortuito advolarat‚‚vulnus‚ non tamen lethale,
accepit; et ita, soluto pai-lamento, Londonias rex ipses,
quasi quodammodo sub manu et tutela ipsius ducis
Eboraci positus , reversus est.

1. Le duc de Somerset sut tue a Saint-Alban‚ le 22 mai 1455,
et, suivant les historiens anglais, dans des circonstancbs tontes
differentes de celles que rapporte Thomas Basin ; car il aurait peri
en defendant la ville contre les Yorkistes.

