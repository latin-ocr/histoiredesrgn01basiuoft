 

LIBER TERTIUS. 153
quae oppidum Diepae obsidione jam satis longa pre-v
· mebat et munitissima foret , a pauco tamen atque exi-
guo Anglorum numero custodiri (non enim erant in
eadem mille bellatores), ex contemptu paucitatis ani-
mos attollentes , ad eam expugnandam se admoverunt.
Et hujus quidem rei Carolus rex, ut eum in rebus bel-
licis exercitatiorem efficeret, filium suum Ludovicum,
de quo supra meminimus , conductorem esse voluit,
dato tamen sibi directore Johanne, comite Dunensi.

Qui ex finibus Belvacensium et Ambianorum adven-
tantes cum satis parva manu equitum ac peditum (nam
patria illa deserta numerum nisi parvum alere minime
potuisset), ad expugnanda castra seu bastiliam prae-
dictam Anglorum se dederunt. Cui negotio cum totis
incumberent viribus, irruentes audacter et animose
in vallum, ex omni parte insultum fecerunt. Cum
autem Anglici in irritum suarum bombardellarum
et sagittarum Jactus expendissent, et hostium jaculis
atque · telis graviter et multum diu pressi essent , vio-
lentia armisque Francorum lassi et fatigati, cesse-
runt. Conscenso itaque valli munimine, ingredientes
Franci, quos illic Anglicos invenire potuerunt, omnes
fere trucidaverunt. Caesi etiam fuerunt nonnulli mer-
catores, qui illo , ad portandam ministrandamque an-
nonam et res exercitui necessarias, advenerant, aliis
in captivitatem abductis ¹.

Huic autem expugnationi magnum ‘cives obsessi
oppidi contulerunt adjumentum. Cum enim sit mari-
timum oppidum, plerique ex civibus tum merces ad
alias terras trajiciend0‚ tum piscationi vacando, na-

¹. Aom 14⁴3.

