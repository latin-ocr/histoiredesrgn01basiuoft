LIBER QUARTUS. 197

versos subditos ac foederatos, in quibus nominatim
erat dux ipse Britanniae ex utraque regum parte com-
prehensus), adventavit noctu ex finibus Normanniae
ad hujusmodi oppidum, et per suos inscalatores clam
et furtim, civibus somno sopitis, arcem atque oppi-
dum ipsum introivit et occupavit. Quod cum animad-
vertissent loci cives, pavidi et mente consternati,

⁴ domibus opibusque relictis, praeter id quod prope-

 

ranter rapere secumque deferre valuerunt, plures per
moenia dilapsi, aufugerunt, aliis, quibus vel vires vel
‘animus deerant, in praedonum potestatem traditis et
relictis. Igitur hujuscemodi oppidum, tunc opulen—
tum et magnis divitiis refertum, eo modo captum, ab
Anglicis direptum est atque penitus in praedam ver-
sum ‚ currente anno Domini mccccxzvm ¹.

CAPITULUM XIII.

Quomodo captio dicti oppidi Francorum regi et suis vehementer
displicuit , et de captione Pontis-Archae.

Quae captio et praeda, licet initio non parvam eis
attulisset utilitatem atque jucunditatem², infaustum
tamen atque infelicem exitum eis importavit, quemad-
modum in sequentibus apparebit. Moestus profecto
pro hujusmodi impraemeditato atque insperato infor-
tunio fuit Britanniae dux, et Carolus rex atque omnes
Franci, qui hoc non aliter quam sui causa in suique

1. Le 24 mars 1448, v. st., c’est-a-dire 1449.

2. « Nonnulli hanc praedam tanti valoris fuisse asserunt, erepta
Fulget-is spolia viginti centum millia, vera aestimatione ‚ posse
appretiari. ι» Robert Blondel ‚ Assertio Normanniae‚ lib. 1, c. 1.

