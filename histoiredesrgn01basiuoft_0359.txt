 

LIBER QUARTUS. 185

exemplo provocatus, qui similes violentias atque inju-
rias patriae-toti inferre properabat.
‹ Erat enim tunc, sub ditione Anglorum, regimen
pessimum et deordinatio magna in tota Normannia.
Venalis enim facta fuit per eos , qui Anglicanos rege-
bant, administratio et gubernatio Normanniae3 ita
quod illi seu illis committeretur, qui in licitatione
alios superassent. Quae res animos accolarum patriae,
parum antea ad Anglorum affectos imperium, prorsus
tum ab eo distraxerunt atque abalienarunt, dum vide-
rent eos de quiete et justitia communi regionis nullam
curam gerere, neque suorum militum injurias arcere,
quas populo terrae assidue inferebant. Non enim, ut
aliquando observarant, statuta stipendia dabant suae
militiae; sed ducum et capitaneorum rapacitas omnia
absorbebat, et erant apud Anglos, provinciae regimen,
militum ducatus, capitaneatus, caeteraque omnia officia
venalia3 ita ut de salute patriae et reipublicae nullam
prorsus curam gererent, sed eam veluti neglectam
habere viderentur. Quia vero scelera longa impuni-
tate et licentia accipere incrementum et latius sese
extendere consueverant, non contenti Anglici tales
rapinas atque injurias plebibus suae ditionis atque
obedientiae inferre, etiam in limitaneis Francorum
terris similia paulatim praesumendi ausum acceperunt ,
et, cum opportunitas daretur, non solum praedas
agere, verum etiam et armatos aut nobiles militiae
Francorum, si intercipere eos possent, trucidare et
jugulare.

Sed profecto non diu talia impune agere permissi
sunt a Francis; quin imo etiam cum usuris, non mul-
tis effluxis mensibus, fecerunt eis retributionem. Ade-

