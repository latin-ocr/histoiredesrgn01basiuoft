LIBER PRIMUS. 1 3

CAPITULUM V.

Direptio et calamitas civitatis Suessionum ‚ Burgundionum duci
faventis.

Inter alias vero regni calamitates non omittamus
lamentabilem casum civitatis Suessionum referre , an-
tiquae quidem atque opulentissimae urhis, et quae olim
caput et sedes regni fuerat alterius filiorum regis Clo-
dovici, primi, ex Francorum regibus christiani.

Erant ej us loci cives inter caeteros famati partium Bur-¹
gundionum tenacissimi defensores, et in sua civitate mu-
nitionem armatorum de Burgundionibus receperant.
Cum autem militia armatorum regiorum multa nimis
castra circa eamdem civitatem per aliquot dies locas-
set‚'statuerunt tandem ‚ diruptis ictibus petrariarum
moenibus, turribus et propugnaculis, ad munitionem
loci paratis, eam viribus oppugnare. Quam rem totis
aggressi viribus atque conatibus, et simul eisdemque
momentis, in variis et diversis partibus civitatis , vallo
et moenibus superatis , eam vi et armis expugnarunt ‚
caesis tum Burgundionibus, et trucidatis civibus ma-

, jori ex parte, aliis in captivitatem abductiS. Urbs ita-
que ipsa ante longa retro aetate nobilis atque opulen-
tissima, in multis suis partibus concremata et in totum
direpta et dehonestata, in praedam militibus cessit. Sed
nec Dei sacraria atque templa, et nobilissima monaste-
ria monachorum atque virginum, quae illic magnifi-
centissima exstiterant, furor hostilis intacta reliquerat.
Fuerunt enim bonis paene et ornamentis omnibus
spoliata atque nudata, ita ut nec thecis aureis atque

 

