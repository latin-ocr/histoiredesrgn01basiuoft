 

LIBER PRIMUS. 31
monachis vel sacerdotibus , seu nobilitati, illo crude-

* lissimo furore percurrentes, ullatenus parcitum est;

sed quanto altiore dignitatis clarebant titulo, si Arme-

s . niacorum fautores fuisse dicerentur, tanto magis in eos

saevire illa efferatissima sicariorum turba quaerebat, et
praesertim si etiam rem familiarem locupletem et domos
bonis refertas habere putarentur. Caesis enim quos
volebant, domos caesorum, absque ullo ordine, pro
libito diripiebant, et propter praedasinter [se] decertan-
tes ac dimicantes, sese etiam interdum, instar rabido-
rum canum, lacerabant et perimebant.

Et duravit quidem haec pestis in illa regia urbe per
dies plurimos, cui honestiores civeS, quibus ea res
vehementer displicebat, et terrori atque horrori maxime
erat, remedium non poterant adhibere3 donec con—
sulto hujusmodi sicariorum turba, ad expugnandum

“ quoddam castrum, mitteretur, non longe ab urbe ¹, ubi

 

magna manus eorum, qui Armeniaci appellabantur,
consistens, multa gravamina patriae et urbi inferre
non cessabat. Quo loco partim caesi, partim fusi ac
dispersi, cum eorum reliquiae ad urbem postea redi-
rent, provisum est, ne tanta eis , ut antea, permitteretur
licentia. Et sic paulatim omnes paene illi exterminati
fuerunt.

Intravit etiam post haec urbem Burgundionum dux
Joannes’, qui, cum quodam die, per vicos civitatis
equo vectus, obviam habuisset tortorem civitatiS‚
cognomento Capeluche ‚ multa dictorum sicariorum

1. Il s’agit du chateau de Montlhery. Voy. le Journal d’un
bow-genis de Paris, amit 1418.

2. L'entree du duc de Bourgogne eut lieu le 14 juillet, cinq se-
mines avant le depart de l'expedition de Montlhery. Ibid.

