322, HISTORIARUM CAROLI VII

bita et ostensa fuerunt. Ita quod in omnibus, in
quantum fas jusque permitterent , Ecclesiae regni sui,
in tuendis et conservandis antiquis ejus libertatibus
et immunitatibus, adjutorem se atque protectorem
devotum exhibebat3 unde, procul dubio, a toto clero
Gallicanae Ecclesiae sincerae devotionis affectu et cole—
batur et amabatur.

CAPITULUM XXV.

Quomodo Carolus subditis pepercit , et qualis sibi juris et justitia
cura fuit.

Nobilitati etiam ejusdem regni sui, quantum potuit,
pepercit, praecavens eos ad expeditiones suas bellicas,
nisi rarissime et cum magna perurgeret necessitas,
convocare. Stipendiariam etiam suam militiam, post-
quam a Normannia et Aquitania Anglicos expulerat,
humanissime et cum magnorum indulgentia favorum
tenuit atque fovit , nunquam aut parcissime eos locis

. educens, in quibus pro statione locati fuissent. ln quo

tam provincialibus eisdem quam etiam militibus par-
cebat, a „quibus soliti sunt provinciales, cum hac atque
illac permutari vel adequitare coguntur, multas moles-
tias et gravamina sustinere. Legem etiam sanxit atque
quamdiu vixit observari fecit, quod, pro communibus
delictis atque injuriis quae armati solent facile in pro-
vinciales admittere, seu etiam in pecuniariis causis,
tenerentur coram judicibus ordinariis locorum in jure
respondere; eosque puniendi et coercendi, pro cri-
minum seu delictorum qualitate , quae in provinciales
admisissent, ipsi ordinarii judices exercerent potes-
tatem; de militaribus vero delictis seu criminibus,

