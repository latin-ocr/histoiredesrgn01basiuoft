 

LIBER SECUNDUS. 67

in rure pascendo pecori insisteret, apparuisse praedi-
ctas virgines sanctas, et mandata divina ad eam de-
tulisse. Aiebat enim praeceptum factum ut ad Caro-
lum regem accederet, sihi nonnulla clam aut secreto
diceret. Quae, qualia essent, ipse rex scire potuit, et
si cui forsan ipse revelavit; nam occulta aliqua ex his
fuerunt, aliqua autem omnibus palam facta, ut in se-
quentibus apparebit.

Acceptis igitur hujuscemodi visionibus et revelatio-
nibus, Joanna, quae vulgo per omnem Galliam c< Puella n
appellabatur, ad quemdam militem, dominum tem-
poralem villae de qua oriunda erat¹ et in qua cum
suis parentibus morabatur, accessit, sibi asserens Dei
voluntatem esse ut eam ad regem Francorum perdu-
ceret, ut sibi nonnulla divinae visionis mandata pate-
faceret, unde sibi, si eis pareret, et toti Francorum
regno utilitates maximae essent proventurae. Cum au-
tem idem miles, ejus attendens simplicitatem , qui et
ipsius parentes cognoscebat ruri colendo pascendisque
pecoribus animalibusque operam dantes, ejus dicta
pro nihilo duceret, et contemnenda prima facie exi-
stimaret, quae poscebat, velut ab idiota et insipiente
muliercula dicta, implere recusabat. Sed cum ipsa
nihilominus perseveraret in sua assertione, comminata
etiam, si divina mandata contemneret, sibi divinitus
plagam etiam non defuturam, et, uti verissime credi
potest ‚ signum aliquod suae visionis dedisset, eum ad
assentiendum et ea quae poscebat implendum adduxit.
Unde ipse, paratis ad proficiscendum equis ac famulis,

1. En admettant l'erreur de Thomas Basin sur Vaucouleurs ‚
Robert de Baudricourt ‚ dont il veut parler ici , etait capitaine et
non pas seigneur de cette ville.

