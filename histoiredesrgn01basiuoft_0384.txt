210 HISTORIARUM CAROLI VII

jusdam propugnaculi straminibus cooperti, emitteret ¹,
in quo cum immissus ignis haereret ‚ coepit absque
dilatione et aedificium illud adurere ‚ et in aedes vicinas
latius propagari. Cum autem hoc videret Francorum
militaris exercitus, alacris illico ad transcendendum
vallum palosque arborum, quibuS‚ vice muri ‚ locus
clausus cinctusque erat, sese dedit. Sed cum hi, qui
intus erant, viderunt incendium de domo in domum
transvolare seque durius ac periculosius ab ignis ele-
mento, quam ab hoste, bellum perpeti, et ipsi a fumo
et favillis quas adversus eos ventus valde impellebat,
graviter premerentur, locum ipsum ab hostibus tutari
minime potuerunt; sed armorum violentiae incendio-
que cedentes , Francis ingressum permiserunt. Et ci·
ves quidem , ut melius potuerant, pro salvanda vita
diversa latibula vel orationum domos petierunt3 An-
glici vero majore ex parte in quamdam satis miseram
arcem, quae illic est, se receperunt. In quacum prae
multitudine valde compressi essent, nec ulla rerum ’
necessariarum vel pro victu, vel pro defensione loci,
haberent solatia, sub certis pactis Francis se dedide-
runt. Et ita, quodammodo ultra spem suam, oppi-
dulo illo Pontis-Odomari‚ satis misere et exiliter tunc
‘ munito, Franci potiti sunt.

1 . Robert Blondel explique que c’etait une fusee d’artifice: «ι Ecce
quidam adolescens ex comitis S. Pauli familia, dum sive ludere ,
ut insolentia juvenes agit, seu, more ingenii humani ‚ difficilia sa-
ciendi avidus, quid graecus ignis potest, experiri vellet, fusum sul—
fure ignitum, ducibus bellorum inconsultis, ad quamdam domum
Pontulimaris, stipula et stramine coopertam, maximo impetu
traxit. Iterum alium et alium transjecit. Acriori incendio aedes
accensae concremantur. Ingens clamor ac ubique subitus pavor
exoritur: ad arma! ad ignem! simul conclamant3 et villa igne
sulfureo ardet. υ Assertio Normanniae, l. 11, c. v.

