318 HISTORIARUM CAROLI VH

Sed et praecipue Ecclesiae regni sui et Delphinatus
libertatibus atque honoribus, secundum antiqua Pa-
trum decreta et canones in voluminibus canonici
seu pontificii juris insertos, tuendis et servandis affi-
ciebatur. Quos cum celeberrima concilia Ecclesiae ca-
tholicae Constantiense primum, deinde Basileense,
innovassent atque observanda per Ecclesiam uni-
versam decrevissent , eadem etiam in suo regno ob-
servanda sancivit. Congregavit enim praelatos et cle-
rum totius regni et Delphinatus in urbe Biturica¹,
ubi cum, praesente etiam legato Romani pontificis,
de acceptandis et recipiendis hujusmodi decretis diu
disceptatum fuisset , pluresque ‚ humana ambitione et
cupiditate permoti, reservationibus curiae Romanae
tam generalibus quam particularibus passim ‚pro so-
lius Romani pontificis nutu , spretis :sacris canonibus
et patrum traditionibus ‚ parendum decreverunt (il-
lecti, ut verisimiliter creditur, provisionibus et com-
mendis, vel jam a Romano pontifice contra sacrorum
canonum viam acceptis, vel percipi speratis atque eiS
a legato promissis), alii zelare potius constanter ele-
gerunt pro traditionibus et decretis sanctorum Patrum
ac totius Ecclesiae salute, honestate ac decore, quam» ’
quae sua forent, attendere et quaerere ullatenus cura-
rent. Quorum sententiam et fidem rex christianissi-
mus secutus, cupiens Ecclesiam Gallicanam ad suas
antiquas libertates et jura restitui, praedicta Patrum
decreta, a sanctis olim Romanis pontificibus et catho-
licae Ecclesiae plenariis conciliis ac synodis saluber-
rimis saepius constituta et edita, innovata vero per

1. En 1438.

