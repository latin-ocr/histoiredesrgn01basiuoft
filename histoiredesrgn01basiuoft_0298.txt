124 HISTORIARUM CALOLI VII

giae urbis cuncta necessaria advehi solitum est. Cum
etiam ipsi Anglorum milites ex hujusmodi oppidis et
arcibus quotidie quaquaversum incursare non cessa-
rent, nulli per terras quoque proficiscendi securus
poterat esse transitus; nec agrorum cultores usquam
in rure tuto permanere poterant , cum, incursantibus
ubique hostibus et regiis pariter armatis, unicuique
paterent praedae, atque etiam ab Anglis captivi ad sua
oppida abducerentur.

Declinans itaque urbs illa ac devitans multa incom-
moda et jacturas atque angarias quamplurimas ‚ quas
sub Anglorum dominatu experta, et ab eis valde afflicta,
per multos jam annos pertulerat, in alia non forsan mi-
nus gravia aut minus acerba incurrit, sed quae nondum
experta, minus forte praevisa aut spectata antea forent.
Solent enim plerique, dum illa mala fugiunt quae ex-
perti horrescunt, gravioribus se implicare incommodis,
quae, donec eis per experientiam cognita fuerint, mi-
nus declinanda atque vitanda esse putabantur. Ita
profectonilli Parisiacae urbi contigit ‚ quae , dum Fran-
corum, eos intra se suscipienS, molestias studebat ex-
cutere, in alios venatores non minus sibi molestos ac
periculosos incidit; a quibus undique circumvallata,
vastatis circumquaque agris et nudatis cultoribus, in
talem iterum calamitatem perducta est, quae etiam illi
quam, sub imperio Anglorum constituta, a Francis
pertulerat, a veris rerum aestimatoribus multo gravior
putaretur. Majorern enim suorum civium tunc passa
est diminutionem ‚ propter annonae caritatem et mo-
lestias infinitas, quam hactenus fecisset. Permansit au-
tem in ea miseria invalescente semper in deterius per
annos multos, cum nullus ordo seu disciplina in at·-

