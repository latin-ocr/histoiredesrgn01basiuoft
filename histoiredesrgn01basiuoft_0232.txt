58 HISTORIARUM CAROLI VII

pulavit; et quamvis capitanei atque duces Anglorum,
eo quod dum ipsos Anglici apprehendere potuissent,
sine ulla miseratione interficiebant ‚ multum curae ac
diligentiae poene semper habuerint ut hujusmodi'pesti-
lentium ferarum genere provinciam expurgarent, ita
ut quoscumque ex eis comprehendere poterant illico
furcis ac patibulis affigerent , nunquam tamen semen
illud ulla diligentia vel arte exterminare potuerunt,
quamdiu Normanniam incoluerunt ac tenuerunt.
Verum si quidem et experimento liquido approba-
tum consilium fuerit, quod quidam sacerdos Norman-
niae inter Anglicos plureS, in mensa sedens, eis prae-
buit. Dum enim inter se de hujusmodi Brigandis
quererentur, colloquendoque unumquemque eorum
qui mensae adstabant requirerent ut suam diceret opi-
nionem, quanam via seu ingenio hujuscemodi nequis-
simum hominum genus a patriae finibus arceri posset,
cum unusquisque Anglorum, unus unam, alius aliam
sententiam dixisset, tandem ad illum bonum presby-
terum deventum est, qui, requisitus ut et ipse suam
etiam diceret sententiam, multis propositis excusatio-
nibus, rogabat ut velut talium rerum ignaro atque
inexperto parceretur, cum nec sacerdotali professioni
conveniret de talium facinorosorum suppliciis discep-
tare. Cum vero nihilominus urgeretur ut sententiam
diceret, rogata primum ac postulata venia ut, si quid in-
sulsius diceret, suae ignorantiae parceretur, quae ab om-
nibus illic adstantibus concessa suit , unum sibi videri
posse apponi et superesse remedium dixit, si Anglici
omnes Gallia excederent, et in Angliam, natale solum
eorum ‚ redirent; tunc enim ‚ procul dubio , ipsis
abeuntibus, simul et Brigandi in terra esse desiste-

 

