326 HISTORIARUM CAROLI VII

sibi facere, nihil de consumptis provincialium bonis
exsolvere, quem voluissent, injuriis atque damnis
afficere, passim unicuique impune licebat; nec pro·
vincialium bona accipere , quae in usum alimenti
cederent pro se, vel equis seu canibus suis, pro
delicto seu crimine habebatur, modo nihil aliud
quam victualia accepissent. Quibus malis fomentum
praestabat avaritia nonnullorum magistrorum seu
ducum militiae, qui a militibus de numero suo et sibi
commissis, in anno de stipendiis seu annonis sibi
constitutis mensem unum aut duo exigebant , pro
hujuscemodi gratia hanc vicem eis reddentes, quod
per majorem anni partem passim eos pervagari et
victitare in agris permittebant. Quam negligentiam
assentatores, quibus aulae regum copiose refertae esse
solent, excusare nitebantur : quod talia ipse rex
prorsus ignoraret, quae, si scivisset, nullatenus fuisset
permissurus. Sed profecto verum est illud communi
sermone tritum proverbium, quod « Non est deterior
surdus, quam qui, quae vera sunt, minime vult au-
dire. » Saepe enim talia et persaepe sibimet denuntiata
sunt, cum legationes solemnes ex provincialibus ad
curiam suam et ad ipsum mittebantur, quae de hujus·
modi injuriis frequentes querelas deposuerunt. Sed
heus! narrabant fabulam surdo; nam plus fidei uni
ex palatinis canibus assentatori, quam solemnissimis
quibusque legatis provinciarum praestabatur.
Habitationem urbium magnarum , praesertim illius
regiae ParisiensiS, exosam habebat3 nec in urbibus et
locis, in quibus frequentia erat populorum, libenter
habitabat, sed in quibusdam oppidulis vel castellis
circa urbem Bituricensem vel Turonensem , ubi rarum

