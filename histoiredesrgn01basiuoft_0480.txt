:308 HISTORIARUM CAROLI VH

eumque hospitalitatis officio tractandum procuran-
dumque suscepisset, postea perdere vellet, eum red-
dens ei, cujus ob metum ad se sub fiducia hu-‚
manitatis confugiendum duxisset3 quod si id vel
tenui conjectura suspicaretur, forsan ad hostes patris
· quoscumque citius transfugeret3 quem vero sibi de-
ferret honorem, non tam sibi quam patri, cujus ad
honorem id faceret regiaeque Francorum domus (unde
et ipse duceret originem), regem debere existimare ,
nec vereri quovismodo ut ipse sibi contra patrem ‚ vel
ejus regnum quidquam moliri aut agere permittam
suasurum libenter sibi ut in patrem obedientiam ac
reverentiam omnimodam debitas observet, de ejusque
clementia et pietate ut nullatenus diffidendum putet3
et ad id conatum omnem se impendere spondebat. De
treugis etiam, quas cum Anglis inierat et habebat, se
defendens, plurimas rationes afferebat , propter quas
praetenderet jure id sibi facere licuisse , ad idque mul·
tis necessariis et urgentibus causis fuisse compulsum,
quas, quod prolixum et legentibus forsan fastidiosum
effici posset, hic minime inserere voluimus.

Sed cum Philippus responsionibus minime regis
animo satisfaceret, et asserentis, ob sui honorem sive
reverentiam fieri, quod filio suo contumaci et rebelli
exhiberetur, aestimare uon posse , crebras et iteratas
pro eadem causa legationes repetivit ι non omittens
tamen apparamenta facere ad subveniendum Henrico,
nepoti suo, Anglorum regi, ut in regnum suum, quc,
ut narravimus, pulsus suerat, eumdem restitui faceret,
et Edoardum regnantem deturbaret regno. Quae contra
se moliri cum ducem Burgundionum minime lateret,
velut quoddam pacis suae pignus et securitatis de rege,

