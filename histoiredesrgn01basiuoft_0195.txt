 

LIBER PRIMUS. 21

pgnum suum redire sineretur· ‚quod cum minime re·
ciperetur, velut necessitate coinpulsum, ad dimican-
dum et armis certandum se parasse.

Cum itaque immineret dies quo ad certamen de-
veniendum erat, aciesex utraque parte instructae et
ordinatae sunt. Et rex quidem Anglorum ad suum
exercitum hujuscemodi verbis concionatus esse dici-
tur, priusquam certamen aggrederetur:

« Venit nunc hora, o commilitones optimi atque for·-
tissimi, qua vobis , non pro gloria vel propaganda no-
minis-fama, sed pro vita, dimicandum est. Nos quidem,
Gallorum praesumptionem atque animos satis spectatos
haben tes, certum habemus [quod] ‚ si per ignaviam ves-
tram seu metum ab eis opprimi sustinueritis, nemini
vestrum parcituri erunt; sed omnes, veluti plebeios et
, ignobiles, pecorum more, trucidabunt. Ego quidem et
sanguinis mei principes id nobis proventurum minime
formidamus, a quibus magna auri pondera consequi,
si nos vincerent, sperantes, servare longe magis quam
perimere hostes curabunt. Sed si tantum periculum
effugere ac vitare cupietis ‚ metus omnis ab animo
pellendus est, nec vobis sperandum ut, ad redimen-
dum vitam vestram pecunia, iidem hostes vos adser-
vent , qui ad gentem nostram inveteratum odium
atque acerbissimum semper habent. Itaque si vivere
potius quam mori delectat, more fortium virorum,
vestrae'nobilitatis, et famae, atque gloriae Anglorum in
rebus bellicis, memoriamhabentes, tanquam viri for-
titer et strenue pro animabus vestris dimicate¹. »

1. Ce discours n’est qu'un exercice oratoire. Comparer celui
que le Religieux de Saint-Denis fait tenir, avec bien plus d’appa-

