128 HISTORIARUM CAROLI VII

namentis infestarent , cogitarunt ipsi obsessi quatenus,
si possent, Flamingos ex dicta munitione ejicerent,
certam nihilominus spem habentes de adventu proximo
classis atque exercitus militum, qui, pro sua subven-
tione atque auxilio , in littore Anglicano apparabatur.
Quodam igitur die, cum explorassent prius obsessi
qualem custodiam quasve vigilias praedicti Gandenses
in dicta sua observarent munitione, aggressi sunt ip-
sam muuitionem expugnare. Ad quam se admoventes
et scalas ad conscensum applicanteS, nulla inventa
resistentia, ipsam introierunt. In qua cum Flamingos,
nimis de sua praesumentes securitate , invenissent
alios somno indulgere, alios commessationibus et po-
tationibus, alios vero tesserae vel aleae jactu.otium·
effugere, ipsos nihil talium suspicantes, improvidos et
velut attonitos, pecudum more ‚ jugularunt et obtrun-
carunt. Cujus infortunii cum fama statim Flamingo-
rum castra implesset, simulque etiam quod quidam
ex ipsis Anglicis, scurriliter ipsis Flamingis insultantes,
eos sibi venumdatos et paulo post tradendos liberan—
dosque acclamassent, pavor magnus moestitiaque ip-
sorum Flamingorum animos affecit.

CA PlTULUM lx.

Quomodo Flamingi de sua obsidione fugerunt.

Factaque vulgo inter eos conclamatione et fremitu
magno quod hostibus prodendi tradendique essent,
aurumque, quo venumdati forent, ex Anglia in
proximo afferri deberet, illico, absque sui principis
scitu, qui cum suis Picardis numero paucis ex alia

