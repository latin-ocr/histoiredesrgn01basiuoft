 

LIBER QUINTUS. 267

minus pugnam cum hoste conserere. E contra vero
Franci impavidi petras, plumbatas et omne telorum
atque missilium genus in hostes jacientes, plurimos ex
ipsis Anglicis, tum serpentinarum tum colubrinarum
balistarumque jactibus„ contis etiam et hastis, pro-
sternebant, viriliterque hostium violentiam propel-
lebant.

lnter haec autem , dum ille insultus ita ultro citro-
que ageretur, pluresque ex Anglicis, et jam inter eos
Thomas ille signifer, cecidissent, contigit, non fato
quidem, sed divina ita disponente providentia , ut
jactu serpentinae seu colubrinae, Anglorum dux prae·
fatus dominus de Talebot in crure seu tibia feriretur.
Cum vero ita ictus esset, et hi, qui ad expugnanda ca-
stra se admoverant, repulsi a Francis et paulatim caesi
fuissent, qui supererant, erga ducem suum praefatum,
quem saucium audiebant, velut attoniti et in stupo-
rem acti , sese collegerunt. Quod intuentes Franci, et
sine ordine et dispositione ipsos Anglicos velut exter-
ritos, licet ignorarent cui ex ipsis Anglorum ducibus
eventus sinister provenisset, cum magno et valido
impetu e castris eruperunt, et ad locum illum propero
cursu advolantes, in quo ipse dux stabat vulneratus,
ipsum atque unum ejus filium ¹ cum pluribus aliis uo-
bilibus occiderunt. Poscebat idem dominus de Talebot
vitam sibi salvam dimitti, offerens magnum auri p'on-
dus aliaque plurima , si vita sibi servaretur. Sed cum
ipse in manus peditum sagittariorum incidisset, ob
crudelitatem quam pridem in socios suos fecerat,
multis eum laceratum vulneribus confoderunt absque

1. Il portait le titre de lord Lisle.

