 

LIBER QUARTUS. ΞΠ

caeptarum feliciter adversum Anglicos rerum exquirere
amplectique decreverunt. Ad ipsos autem ex diversis
Normanniae oppitspfclam nuntii plures adventabant,
pollicentes, ex eorum a quibus mittebantur nomini-
bus, absque dilatione fieri locorum deditiones ( ut
Cadomi et Falesiae, nonnullorumque aliorum), si ad
eosdem exercitus ille regius adventaret. Verissimum
enim illud esse Ciceronianum tum luculentissime con·
stabat, quod (ι nulla vis tanta est imperii quae , pre-
mente metu, possit esse diuturna. » Unde, cum ea
qua conquisierant vi Angli Normanniae imperium,
metu etiam gravissimo provincialium animos premente,
tenuissent, statim ubi apertum iter, quo illam duram
metus atque violentiae servitutem abrumpere possent,
inspexerunt, alacres veluti naturali quodam motu acti,
naturale et vetustissimum terrae, Francorum scilicet,
imperium , non modo recipere, sed advocare et
adsciscere conabantur, seseque ad illud, tanquam
ad naturalis quietis locum, transferre properabant.
Adaugebat in eis id efficiendi desiderium existimatio,
quam paene apud omnes publica disseminaverat sama,
quod Francorum rex sibi subditos in bona justitia et
libertate conservaret, suosque milites a rapinis atque
injuriis provincialium severissime coerceret. Quod
utinam reipsa ita compertum exhibitumque fuisset,
quanta, de hoc vulgabatur opinio , pollicitatioque fie-
bat ab iis qui vices regias praeferebant!

Cum igitur dicti antistitis super hoc a praefatis du-
cibus expeteretur consilium, an, vocantibus eosdem de
praedictis oppidis inferioris Normanniae acquiescentes,
illo exercitum admoverent, idem episcopus, licet
prima facie profuturum magis civitati suae id ipsum

