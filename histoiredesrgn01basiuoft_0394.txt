220 HISTORIARUM CAROLI VII

simul etiam ad eumdem admonendum, quatenus
quantocius cum caeteris , quas cogere poterat, copiis
fines Normanniae peteret, accederetque Vernolium3
nam ostium magnum, ad conquestam Normanniae
expellendumque de ea penitus Anglos, ei apertum so-
ret, ex his quae, secunda arridente fortuna, Jam ab
eis exorsa essent votiveque processissent.

CAPITULUM XIX.

Quomodo Francorum rex intravit Normanniam , et de vernolio veuit
Ebroicas , et inde ad Locumveris et Pontem· Archae.

Cum autem eos rex audiisset, et consilium ei quod
ipsi insinuabant placuisset, multum properavit, col-
lectis undique copiis, per Carnotum¹ Vernolium ac-
cedere, mandans ducibus suis quod, sine dilatione,
cum his quas habebant copiis, Meduntam Verno-
nemque oppida petentes ‚ ea obsiderent. Ad quae loca
cum admovissent castra et exercitum ‚ cives locorum ,
longius atque diutius guerrarum calamitatibus attriti
et affecti, non reluctantibus Anglis, qui se ad oppi-
dorum defensionem invalidos contra tam potentem
exercitum reputabant, pactionibus consimilibus civi-
tati Lexoviensi, deditionem fecerubt.

Videns vero rex ad omnia sibi secundare fortunam ,
et jam ad acquirendam urbem Rothomagensem (quae
totius Anglicani dominii sedes praecipua et veluti regia
quaedam erat in Normannia) magna jacta csse funda·
menta, ut ad eam vel expugnandam vel obsidione
coarctandam¹ efficacius posset incumbere, ex Vernolio

¹. 11 vint a chartres le 22 amit. Robert Blondel ‚ l. 11 ‚ ch. ix.

