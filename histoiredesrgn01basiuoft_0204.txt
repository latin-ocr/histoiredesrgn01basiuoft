30 HISTORIARUM CALOLI vn

Non autem opportunum putamus silentio praeterire
seditiones satis horrendas atque exsecrandaS‚ quas
plebeiorum turbae in ipsa regia urbe, postquam in
eam Burgundiones receperant, rabido atque impio
nimis furore concitarunt et agitaruut. Imprimis comi-
tem Armeniaci illic inventum ,qui dux militiae et con·
stabularius regis, ut praemisimus, erat, abreptum
furens et insaniens vulgus crudeliter peremit. Nec ejus
crudeli nece contenti, ab injuria quieverunt3 sed
ipsius corpus nudatum in regali palatio super marmo-
ream tabulam¹ posuerunt, et, detracta cute corporis
ad modum crucis Sancti Andreae, signum Burgundio-
num carni suae impresserunt3 multis etiam pugionum
ictibus atque vulneribus exanime cadaver confoderunt
atque lacerarunt. Tum vero subinde per urbem dis-
cursare, domos irrumpere , cives optimos atque ho-
nestiores quosque ad carceres trahere Armeniaci no—
minis, quibus, vel privati odii furore, vel pro praedicta
cupiditate liberet objectare ², et quibus objectare vo-
luissent, ferire , necare, crudeliter lacerare, sicariorum
turba , ex plebe vilissima atque opificum mercenariis
aggregata , per dies plurimos non cessarunt. Nihil
enim est popularibus turbis, potestatem ac dominandi
licentiam sine ordine arripientibuS, insipientius, nihil
stolidiuS, nihil periculosius, nihil denique crudelius.
Non enim rationis judicio seu moderamine, sed quo-
cumque impetus duxerit, feruntur, torrentis instar aut
saevissimarum more belluarum. Nec vero pontificibus,

1 . Sur la table de marbre du Palais en la Cite. C'etait un bloc de

marbre, place au bout de la grand’salle.
2. Suppleez Armeniacum nomen en supprimant plus haut Arme-

niaci nominis.

