4 HISTORIARUM CAROLI VH

quando fuerit ejus animi, aliquibus rebus pretiosis cum
aliqua pecuniarum summa abreptis, fines regni excedere
et ad Hispanias proficisci3 vel, una parte retenta,
aliam hostibus cedere, cum tunc eorum viribus et ma-
chinamentis obsistere posse minime confideret. Sed
miserante ipsum Deo regnumque illud nobile, in quo
Dei et christianae religionis cultus magnificus semper
et sincerus suit, tanta sibi, postquam innumeris paene
casibus et fortunis jactus fuerat ‚- gratia collata est , ut,
conciliatis sibi primum intestinis inimicis, demum
etiam ipsos Anglos , antiquos regni hostes ‚ non modo
terris quas, vel suo , vel patris sui tempore , in regno
occupaverant, sed etiam Aquitania, quam ducentos
circiter et quadraginta annos tenuerant¹, prorsus ex-
pulerit atque ejecerit; regnumque ipsum, quod diu-
turnis causantibus guerris, tum hostilibus , tum ctiam
ex civilibus regni procerum ac principum dissensioni-
bus et factionibus obortis, magna ex parte attritum ‚
squalenS, incultum et accolis nudatum fuerat, paca-
tum et quietum, jam pulchre ad priorem felicitatis
statum et culturam assurgens et optime convalescens,
filio suo dereliquerit.

Ut autem calamitatum et guerrarum, quae suis tem-
poribus regnum ipsum , supra quam dici vel aestimari
potest, miro modo attriverant, et a quibus majore ex
parte liberatum ipsum suis vigiliis ac laboribus reli&
quit, fontem atque radicem ostendamus, de hoc nobis,
quam brevius poterimus, narratio praemittenda est.

1. L’occupation de la Guienne par les Anglais dura trois siecles
entiers a commencer de l'avcnement de Henri Plantagenet (1154).

