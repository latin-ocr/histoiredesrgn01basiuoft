94 HISTORJARUM CAROLI VII

deditionem adigere. Ad quod cum plurium anno-
rum decursu intendissent, neque obsidiones, neque
militares exercitus in castris tenentes, sed ex op-
pidis et castris quae, seu per tradimenta , seu per in·
sidias ac nocturnas aut furtivas inscalationes , acqui-

rere poterant, agrosspopulantes et itinera undique ob-. ·

sidentes, per quae annona ad praefatam urbem adduci
potuisset, ipsam ad magnam rerum omnium penuriam
et caristiam perduxerunt3 ita ut cives pretiosa quae-
que pro pane, perurgente fame , distrahere cogeren—
tur. Non enirn per plures annos annonam habebant,
nisi quae ex Normannia eis adduceretur, et frequen-
tius navigio per flumen (quod nec fieri poterat, nisi
cum magna armatorum multitudine) deduceretur.
Quae impensa conductae annonam ipsam multo cario-
rem efficiebat. Contingebat etiarn interdum ut, incur-
santibus et insidiantibus Francis, quidquid adveheba-
tur raperetur, mercatoribus et conductoribus captis
seu peremptis. Inde autem consecutum est ut urbs
illa, maxima populorum frequentia ac numerositate
solita esse referta, inopia et variis calamitatibus at-
que pestilentiis, civibus partim absumptis, partim quo—
quo versus effusis atque dispersis, habitatoribus ¹majore
ex parte vacuaretur et nudaretur3 ita ut ejus pla-
teae, raris eas calcantibus, plerumque herbis et grami-
nibus virentibus implerentur; et jam certe non esset
ei species neque decor, quae quondam inter omnes
christiani orbis civitates speciosissima atque floren-
tissima ferebatur.

Cum autem ita [bellum proferrent] sine'proeliis et
exercitibus atque ordine militari, vastando agros, diri-
piendo civitates vel oppida quae proditionibus, dolis

 

