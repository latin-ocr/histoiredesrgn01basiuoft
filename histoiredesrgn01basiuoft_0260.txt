86 HISTORIARUM CAROLI VII

conterendam superbiam, et ut ne quis « ponat car-
nem brachium suum, » sed non in Deo, sed in se ipso
solo de suisque viribus glorietur ,dicta Johanna a Deo
missa fuerit; et nihilominus quod eam DeuS‚ vel ob
regis vel gentis Francorum demerita , utpote quod tan—
torum beneficiorum ‚ quanta Deus per eam ipsis mira-
biliter contulerat , ingrati, non proinde debitas egerint
gratias divinitati, aut victorias eis concessas non gratiae
Dei, sed suis meritis aut viribus attribuerint (quae
merita profecto nulla nisi mala tunc erant, quum
mores corruptissimi essent, seu alia causa aliqua ,
justa quidem, quoniam non est apud Deum iniquitas ‚
licet a nobis minime cognita), ab hostibus capi et
supplicio sic eam affici permiserit, gratiam quam gra·
tis nec merentibus dederat, ab indignis ac· ingratis
subtrahendo. Saepe enim quod divina pietas dedit
gratis, tulit ingratis. Quod autem per foeminas inter-
dum cum armis, interdum sine armis, suis subven-
tionem et victoriarum solatia de hostibus Deus con-
tulerit, testes sunt historiae de Debbora, Judith et
Esther, quae canoni divinarum scripturarum inse-
runtur.

Talibus igitur de J-ohanna, dicta Puella, recensitis,
de cujus missione , et apparitionibus et revelationibus
per eam assertis, nulli pro suo captu et arbitrio,
quod voluerit , sic vel aliter sentiendi adimimus liber-
tatem, ad narrationis nostrae seriem prosequendam
revertamur ¹.

1. Une partie de ce qui precede a ete intercalee dans les An·-
nales Flandre‘ae de Meyer, lib. XVI. Le chapitre entier figure
parmi les preuves aux Procas de Jeanne la Pucelle, t. lv, p. 340.

