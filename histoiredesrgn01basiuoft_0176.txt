2 PRIEFATIO.

hujusmodi causas attollendo, vel nequiter et dolose
seu ignaviter acta silentio praetereundo aut nebulis
confictarum et mendosarum excusationum obtegendo,
veritatem historiae et debitae conscriptionis corrupe-
runt; ne a talibus vanis et mendosis scripta adulato-
ribus , quorum nonnulli forsan ad res scribendas,
quarum veritatem habuere ipsi compertam , sese de-
derunt, legentes, falsa pro veris amplectendO, cir-
cumveniri ac decipi in posterum contingat, nobis
animo visum est duorum Francorum regum nostri
aevi‘ac temporis res gestas, quas magna ex parte vel
ipsi vidimus, vel talibus consecuti sumus auctoribus,
de quorum fide minime foret ambigendum, litteris ,
ad posterorum utilitatem et cautelam, dirigere et man-
dare. Sic enim , Deo adjutore, speramus ex nostro
litterali otio nonnihil legentibus et attendentibus uti-
litatis, quod non injuste plurimum negotiosis labori-
bus conferri vel etiam proferri possit, allaturos , cum
ex his liquido unicuique patere possit quam fragili
loco constitutae sint res humanae, et quam, in iisdem
spem ponentes, se delusos et spe vana frustratos facile
inveniant. Quae res, si quid sapiunt homines, eos
profecto ducere debet ad spem et dilectionem in solo
vero, summo et aeterno bono figendam et reponen-
dam.

Quibus sic praemissis, susceptam narrationem aggre-
dicmur.

