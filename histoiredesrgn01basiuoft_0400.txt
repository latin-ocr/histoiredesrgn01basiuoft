226 HISTORIARUM CAROLI VII

suum elongante‚ Anglis de faciendo inquisitionem
super conjuratione spatium indultum fuisset, quin
multos ex civibus , qui vel auctores vel complices fue-
rant conjurationis ac proditionis , severissime punivis-
sent. Cujus rei non ignari ipsi cives, metu vehementi
continuo angebantur. Cum igitur, ut praemisimus,
esset populus totius urbis per ecclesias effusus, re-
pente clamor quidam per civitatem obortus, eodem
paene momento in quibusque ecclesiis populorum
aures implevit, quod videlicet Angli cives ubique
perimerent. Quod audiens quidam, caeteris ad suc-
currendum tantoque periculo obsistendum paratior,
concito cursu ad turrim Horologii civitatis accurrit,
in qua in excelso appensa est campana, cujus sonitu ,
vel in hostium vel incendiorum aut hujusce [modi]
periculis, populum convocari atque in unum congre-
gari solitum est. Qui pulsans ipsam campanam, illico
totam civitatem ad arma commovit. Statim quippe,
inundantis torrentis instar, non exspectatis missarum
et sacrorum complementis, universi exsilientes, ad
domos suas et arma corripienda concurrerunt; atque
alter alterum magno animo adhortantes et adjuvan·
tes, per omnes stratas et plateas civitatis repagula

et munitiones illico exstruxerunt. Trahentes enim ex „

aedibus suis dolia, scamna, tabulas, cistas et quae·
cumque lignea seu ferramenta, vel quaevis alia ad hoc

opportuna invenerunt, paene in momento, per omnes
plateas et stratas civitatis, tot et tanta munimenta

et impedimenta posuerunt, quod non modo equeS,
sed nec pedes aliquis per ullam plateam civitatis

transiisse potuisset.
Quo subitaneo tumultu et, veluti furentis aurae fra-

