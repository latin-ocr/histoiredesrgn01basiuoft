244 HISTORIARUM CAROLI VII

iianientis decorata exsistit , ut vix in tota Gallia , nou
modo secundi gradus nobilitatis, sed nec regis ‚ pro
sua magnitudine et capacitate, domus ornatior ac
magnificentior facile posset inveniri.

Cum igitur tantis abundaret opibus et divitiis, esset-
que regii honoris ac totius regni et reipublicae utilitatis
zelantissimus‚ in tanta reipublicae necessitate non de·
fuit ; sed, pluribus ex magnatibus, qui largitione regia
opibus erant refertissimi, inopiam simulantibus, et
falsas ac frivolas excusationes afferentibus, magnum
auri pondus ultro regi mutuaturum se obtulit, exhi-
buitque pecuniam, quae ad summam circa centum
millia scutorum auri ascendere ferebatur, in tam sanc-
tum pernecessariumque opus convertendam. Cujus
subventionis auxilio, praedicta oppida Falesia, deinde
castrum Dompni-Frontis et novissime Burgi-Caesaris
obsessa fuerunt. ln quibus licet (in Falesia praesertim)
essent magna Anglorum praesidia, cum eis tamen
spes solatia atque succursus ab Anglia consequendi
omnino deerat ¹, validis militaribus copiis horrendis-
que bombardis ac machinis coarctatis , ad deditionem
infra spatium circiter duorum mensium coacta sunt,
et a Francorum rege recepta.

Mirum autem valde fuit, et multis retro saeculis in-
auditum, quod, cum ad expugnandum Caesaris-Bur·
gum, bombardae non nisi in arena , quae est in littore
maris, commode situari possent, quam fluxus mari·
nus bis quolibet die naturaliter ascendit ad altitu-
dinem plurium cubitorum ‚ ibi nihilominus locatoe
situataeque fuerunt, arte inventa qua , operimentis ex

1. Dans le manuscrit, consequendi omnia validis, etc.

Ἰ

