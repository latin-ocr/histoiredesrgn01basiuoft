 

LIBER QUINTUS. 247

LIBER QUINTUS.

CAPITULUM PRIMUM.

De prima expeditione Aquitaniae ‚ et qualiter ex tota Aquitania depulsi
’ sunt Anglici.

Consummata recuperatione Normanniae, de qua,
quemadmodum libro superiore relatum est a nobis,
Anglici pulsi ejectique suere, tantus Anglorum gentem
armorum nominisque Gallici terror invasit, ut pro-
fecto , si ad expugnandum oppidum Calesii sine remo·
ratione ac dilatione Francorum rex, non obsistente

2 Burgundionum duce, suas copias admovisset, absque

magno et difficili negotio id tum feliciter perficere
potuisset. Adauxerant hunc metum non modicum
’ duces ac milites Normannia pulsi, qui tam ad dictum
Calesii oppidum, quam in Angliam, victi tristesque
migraverant; qui, ut etiam ignominiam suam honestae
causationis velamento obtegerent, non modo quae
erant regis Francorum suique exercitus vires ac
fortitudo, quae sapientia et providentia, industria et
magnanimitas, referebant, sed maximis etiam prae-
coniis et admirationibus attollendo, ea pluris quam
essent facile faciebant. Quibus exterriti nuntiatio·
nibus, hi qui locupletiores erant in dicto Calesii
oppido, tam negotiatores, quam absentium institores,
merces suas et suorum dominorum, quas illic nego-
tiandi causa advexerant, properanter et concite, valde
de oppido et ejus defensione diffidentes, si, utique

