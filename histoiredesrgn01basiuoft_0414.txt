240 HISTORIARUM CAROLI VII

cineres. In monasterio vero Sancti Stephani¹ et burgo
adjacenti (licet domos omnium paene suburbanorum,
quae amplissimae et magnificae fuerant, praeter monas-
teria et ecclesias, exussissent Angli dum sibi viderent
obsidionem imminere), castra locaverat jam dictus
comes Richemundiae ‚ constabularius, habens ex Bri-
tonibus et francis sagittariis magnam et validam mi·
litiam.

Ita oppidum ex omni parte obsidione vallatum.
Mirum vero erat et horrendum inspicere bombardas
seu petrarias ingentis magnitudinis ‚ cum aliis mino-
ribus bombardellis paene innumeris ‚ quibus ad oppidi
expugnationem ex omni ferme parte ipsum oppidum
cinctum erat 3 nam de majoribus viginti quatuor fuisse
referuntur, in quarum nonnullarum foraminibus homo
sedens facile, cervice erecta, stare potuisset. Quae
licet omnes sitae et paratae ad jaciendas petras fuissent,
unius tamen solius J'actus ita obsessos exterruit, me-
tientes ex modico quale periculum eis impendebat,
si pariter moenia et turres ex omnibus percussae fuis-
sent, ut statim inducias peterent ad habendum de
deditione colloquium et tractatum. Et ille quidem
bombardae jactus , praeter ducum dispositionem, a
magistro bombardae factus fuerat. Erat bombarda sita
prope vallum , ex inferiore parte suburbani monaste·
rii Sanctae Trinitatis, ad directum sive prospectum
cujusdam turris, in moenibus oppidi. Pro munimento
in ea turri erant quatuor aut quinque Anglici cum
nonnullis fatuis juvenibus de oppido, qui convitiis et
probris jugiter Rothomagenses, qui ad custodiam illic

1. L'abbaye de saint-Eumne, alors hors des murs de Caen.

