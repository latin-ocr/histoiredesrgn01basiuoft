262 , HISTORIARUM CAROLI VII

rumor ad Caroli , regis Francorum, notitiam delatus
fuisset, non est proinde consternatus animo3 sed
magnanimiter casum adversum ferens, statim de
remedio apponendo cogitavit. Et cum jam caput
instantis hiemis esset, circa videlicet festum omnium
sanctorum anno Domini mccccmn, misit quidem rex
militaria praesidia per singulas civitates et oppida,
ne longius evagarentur incendia, ac ne ad hostes
deficiendi, exemplo Burdegalae, vcivitatibus caeteris
atque oppidis par facultas permitteretur. Sed in
aestatem sequentem, transacta hieme, 'bellum in illis
regionibus Anglicis inferendum differre constituit.

CAPITULUM Vl.

Secunda expeditio Aquitanica ‚ qua rex Carolus serundo Anglos de
Burdegala et Aquitania penitus expulit.

lgitur hieme praeterita et jam aestivis restitutis tem-
poribuS, decrevit rex, prudenter negotii arduitatem
pensitanS, per semetipsum illo expeditionem ducere.
Ipse quippe, eo quod alias ad terras illas expeditio-
nem contra eosdem Anglos duxisset, cum oppidum
de Tartas fuisset a suis obsessum (quemadmodum
supra retulimus), totius illius terrae notitiam optime
habebat. Contractis itaque magnis equitum ac pedi-
tum copiis, illo cum exercitu rex profectus est,
relicto ad custodiam Normanniae illustri comite Du·
nensi, quem cognatum singulariter appellare solitus
erat. Qui cum caeteris ducibus et militaribus copiis
defensioni Normanniae solerter ac fideliter iuterim
incubuit, ita ut Angli, licet multa comminarentur et

