LIBER TERTIUS. 141

multis aliis Anglorum veteranis ducibus atque militi-
bus qui diu in Francia militaverant , cum festinatione,
obsessis solatia praestiturus , iter arripuit. Sed cum
Erancos, qui in monasterio Sancti Martini erant, muro,
fossa et variis machinis valde munitos intelligeret, ut
eos qui ex alia fluminis parte castra posuerant, in qui-
bus erat rex , invadere posset, ponte ex doliis et tabu-
Iis celeriter constructo , flumen Isarae una cum suo
exercitu transivit. Posuerant siquidem Franci custo-
dias militum ad ripam fluminis , qui Anglis transitum
inhibituri forent ; quod utique haud difficile factu erat,
si vigilanter aut solerter ad hoc intendissent. Sed cum
non satis studiose id curatum fuisset, transivit flumen
totus Anglorum exercitus. Quae res cum ad Caroli
regis notitiam perveniret, qui validiorem suarum co-
piarum partem ex alia parte fluminis habebat, dimisso
monasterio dominarum de Malo-Rubo seu Dumo ‚ in
quo multis steterat diebuS, ad villam Pissiacum ¹ ,
trans Sequanam, ubi etiam est magnificentissimum
religiosarum mOnasterium, se recepit, declinans sa-
pienter illius Anglorum exercitus occursum. Sui tamen
duces et Ludovicus, filius ejus, ab obsidionis suae
castris, quae in monasterio Sancti Martini, ut diximus,
potenter valde munierant, minime decesserunt.

Cum vero dux Eboraci cum suis Anglis, qui magno
erant numero, agros illos Franciae circum Parisios

fuisset circumvagatuS, nec inibi annonam , aut colo-
nos, nisi rarissimos , invenire posset , urgente fame et
penuria, intra paucissimos dies coactus est sine fructu
inefficax reverti Rothomagum. Tanta autem famis ne-

1 . Poissy.

