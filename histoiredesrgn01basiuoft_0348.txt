174 HISTORIARUM CAROLI VH

terdum esse necessariam ‚ quanquam aliquas sint
respublicae quae nullam hahere, nisi dum necessitas
¹impulerit, curent; qua etiam imminente, non aliam
quam de propriis civibus. a quibus semper arma iu
domo in promptu habentur, habere volunt, Et si
forte tanta ingruerit necessitas ut etiam. conductitium
militem sibi adsciscere necessarium ducant, id quidem
faciunt pro modo mensuraque suarum facultatum3
sublata vero necessitate, hujuscemodi militiam ‚ satis·-
facto eis pro tempore quo servierunt de stipendio
convento ‚ ad propria remittunt.

CA PITULUM Vt.

Quod naturalis regis militia , absque stipendiariae tantae continuatione,
ad regni tuitionem sufficere possit.

Sed cum Francorum regnum ab antiquis tempori·
bus perpetuam ordinariamque foveat copiosissime mi-
litiam, nobilitatem videlicet regni, quam ubi rex. in
exercitu de toto, regno cogere veltet, ultra quadra-
ginta millia equitum numerum ascenderet, praeter
pedestrem militiam quam innumeram paene, si vellet,
ingruente necessitate ‚ posset contrahere, nulla certe
reipublicae utilitas exposcere videtur, ultra ordinariam
militiam, cui per omnes regni provincias populi
praediorum census et servitia debita dependunt, aliam
conductitiam superinducere ‚ et ad stipendia ordina·
ria, aeque in pace et nullo imminente bello', quemad-
modum praesente et instante ‚ fovere atque tenere.

Atqui dicet quispiam causam continuo perpetuoque
subesse, seu propter metum Anglor-um ‚ antiquissi-
morum soevissimorumque hostium regni, seu propter

