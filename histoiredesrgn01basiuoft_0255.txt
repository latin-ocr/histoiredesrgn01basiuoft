 

LIBER SECUNDUS. 81

sime exceptae et in publica munimenta redactae. Mira-
bantur omnes ferme quod ad interrogationes de fidei
' capituliS, etiam doctis et litteratis viris satis difficiles,
talis rusticana juvencula tam prudenter et caute
responderet. Et quum assessorum, qui acrius et fer-
ventius Anglorum querelae fautores atque defensores
exsistebant, tota ad hoc versaretur intentio, ut callidis
et captiosis interrogationibus capta, criminis haere-
seos adjudicaretur rea, et per hoc de medio tollere·
tur, nihil tamen validum aut efficax ad hoc ex ipsius
dictis aut ‘assertionibus extrahere potuerunt.

Fuerat enim revera, ut ab his qui ejus conversatio·
'nem et mores cognoverant testabatur, priusquam ad
regem accessisset, ac etiam postquam inter armato-
rum cohortes obversata suit, multum devota ‚ quoties
poterat, ecclesias et oratoria frequentans. Ubi autem
de rure pascendo pecori insisteret, si audiret campa-
nae sonum pro elevatione divini corporis et sanguinis
vel pro salutatione beatae Mariae, cum magno devo-
tionis fervore solita erat genu flectere et Deum exo-
rare. Sed et Deo suam vovisse virginitatem affirma-
bat : de cujus violatione, licet diu inter armatorum
greges et impudicorum ac moribus perditissimorum
virorum fuisset conversata, nunquam tamen aliquam
infamiam pertulit. Qui nimo, cum per mulieres ex-
pertas, etiam inter Anglorum exsistens manus, super
sua integritate examinata inspectaque fuisset, non
aliud de ea experiri potuerunt nec inferre, nisi quod
intemerata virginalia claustra servaret. Excusabat ipsa
virilis vestis habitum atque tegumentum, praeceptum
de assumendo et utendo eo atque armis divinitus sibi

factum asserens, ne viros, inter quos diu noctuque iu
1 6

