250 HISTORIARUM CAROLI vn

idem comes id agnovisset, *qui admodum magnani-
mus erat, audacter eosdem aggressus in fugam ¹ver-
tit ¹, eosque ad moenia usque et portas urbis perse·
cutus, ex eis plurimos vel occidit, vel captivos
abduxit. Post quod factum, nec ultra de proelio fa·
ciendo, nec de exeundo contra Francos extra muni· ’
tiones suas cogitarunt. Comperierunt enim se et
armis et viribus Francorum ad dimicandum nimium
impares„ ubi in patentibus campis congrediendum
foret. Unde, illa clade suscepta, posthac minime cum
ipsis proelium inire ausi fuerunt. Cum autem oppida
praedicta, ut diximus, sese dedere coacta fuissent,
quae caeteris civitatibus et castellis vel oppidis, quae
ditionis Anglorum erant, munitiora putabantur, facile
veniente exercitu ad alias civitates et oppida λ pariter
etiam singulae, non exspectantes damna atque mo-
lestias obsidionum, sese dediderunt, antiqua terrae
libertate eis concessa et promissa , in qua sub Anglo-
rum regibus longo aevo ipsi vixerant. Ἰ

Hoc idem et Burdegala, totius patriae caputet
metropolis, licet minus voluntarie, fecit. Sed perspi·
ciens Francorum potentiam et vires sibi graviter
imminere, e diverso vero in Anglia seditionibus et
turbis, civilibusque et plusquam civilibus dissensio—
nibus inter principes et proceres regni, omnia con-
fundi, sperare non potuit subventionis atque succur-
sus solatia a regno Angliae tunc consequi posse. Igitur
occurrens periculis, potioribus quam potuit legibus
acceptis, in jus ditionemque Francorum concessit ².

1. Cette action eut lieu le 1⁸¹· novembre 1450.
2. aejuin 1⁴51.

