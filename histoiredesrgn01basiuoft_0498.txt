324 HISTORIARUM CAROLI Vn

proposuisse quod , suasu et in favorem Ludovici Del-
phini, degentis tunc apud Burgundionum ducem,
dictam molitionem secisset¹.

Quanquam autem in capitalibus poenis exsequendis
clementissimus esset, tamen ad pellendum de suis
honoribus quos in domestica familiaritate sublimabat,
et pro tempore velut caeteris primiores atque praecel-
lentiores apud se habuerat ‚ satis facilis erat. Multos
enim , cum aliquanto tempore erga se maximo loco
habiti fuissem, a suo abegit consortio et comitatu,
sed ita mansuete nec severius quam quod, salvis
bonis suis, proprios lares repeterent.

Fidei ac promissorum tenacissimus suit, ita quod,
si cui, infimae sortis etiam homini, quidquam eum
simplici verbo promisisse aliquis testaretur, statim
velut a se promissum exsolvi atque impleri mandaret.
Officiarios regni sui suis officiis moveri, nisi forte ut
ad altiora proveherentur , rarissime atque parcissime
sustinuit, et nisi propter evidentia crimina aut defe-.
ctuS, permissa eis etiam omnis defensionis copia, sine
qua nunquam aliquem officio destituit. Unde miro
modo ab officiariis regni charus habebatur.

CAPITULUM XX VI.

In quibus Carolus rex injuste subditos gravavit.

Quod vero juste negari non potest, in exigendis
vectigalibus et tributis a plebeiis et popularibus regni
sui, maxime postquam, e Normannia et Aquitania
pulsis Anglicis, totum regnum pacifice et tranquille

1. Paragraphe intercale dans les Annales Flandriae de Meyer,
1. XVI.

