234 HISTORIARUM CAROLI VII

CAPITULUM XXIII.

De classe armata Anglorum missa ad defensionem Normannia.

Cum autem tempus veris esset et jain maritimis
navigationibus accommodum, sperantes Angli, non
modo quae adhuc retinebant in Normannia servare,
sed etiam amissa posse recuperare, instructa classe,
cum sex vel septem millibus armatorum transmisso
freto ‚ ad Caesaris-Burgum applicuerunt. 'Quo cum
appulissent, statim castrum Valloniarum, et plura
alia castella exsistentia in clauso Constantinensi¹, nulla
prope eis facta resistentia², receperunt; ita quod to-
tum illud Constantini clausum , locuples quidem tunc
et opulentum, sub sua ditione tenebant. Cum autem
in eodem clauso sese diebus multis refocillassent‚
auctique essent non parvo numero ex veteranis, qui
de Baiocis et Cadomo ad eos accesserant, iter aggressi
sunt ut Baiocas tenderent, et illic , caeteris Anglorum
copiis, quae in dictis oppidis atque in Falesia erant,
sese conjungerent ‚ aestimantes, si se in agmen atque
exercitum unum cogere possent, satis virium habitu-
ros ad expugnandum ac debellandum totam militiam
regis Francorum. Et quidem ‚ si id efficere potuissent,
non dubium quin tribus illis locis, scilicet Cadomo,
Falesia et Baiocis, sufficienter manentibus munitis,
educere in campum ultra duodecim millia bellatorum

1 . La presqu'ile du Cotentin.
2. On lit cependant dans Chartier qu’Abel Rouault tint le cha-

teau de Valognes pendant trois semaines, avec une tres-saible
garmson.

