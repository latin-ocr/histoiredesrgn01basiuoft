LIBER QUINTUS. 323

quae in se invicem iidem milites committerent, per
magistros ac duces militum punirentur.

Curias supremas regni sui, praecipue illam venera-
bilem curiam Parlamenti Parisiensis, et colebat et
diligebat, studium adhibens ut idoneis personis , et
de fidei integritate> jurisque peritia et probitatis mori-
bus commendatis, easdem impleret ‚ et aliquibus
deficientibus, hujuscemodi meritorum alios sufficeret
atque subrogaret.

Curam etiam habuit leges et constitutiones edendi,
vel editas olim in melius reformandi, quo brevior et
compendiosior in eisdem curiis causarum expeditio
fieri posset¹, cum de dispendiosa nimis et paene im-
mortali litium prorogatione, in ipsa curia Parlamenti
introductarum, universa regio quereretur.

In reos etiam magnorum criminum mitis atque
clementissimus suit , et ‚ plusquam publica forsan
exposceret utilitas, saepe criminum gratiam fecit. Duci
Alenconii, convicto et in jure confesso quod non-
nullos de majoribus proceribus ac principibus Anglo-
rum sollicitasset de aggrediendo Normanniam, polli—
citus eisdem quod in oppida et castra terrarum
suarum eos admitteret et ea ipsis traderet, vitam
donavit, cum tamen , in solemni parlamento propter
hoc a se congregato apud Vindocinum oppidum ², per
pares Franciae et caeteros illic in magno numero col-
lectos velut laesae majestatis reus condemnatus fuisset.
Ferebatur enim in suam excusationem eumdem ducem

1 . Voir l'ordonnance en 125 articles rendue pour la reformo de
la justice, en avril 1454 , et le reglement pour les grands jours de
Poitiers et de Montsen-and. Recueil des Ord„ t. XIV, p. 284 et 331.

2. Au mois d’aofit 1458.

