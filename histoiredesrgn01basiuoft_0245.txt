LIBER SECUNDUS. 71

ac liberare. Parentes itaque suis jussionibus milites,
veluti si divinitus sibi factae forent, et ipsa cum eis si-
mul ducis et strenui militis exercens officium, arcem
illam fortissimam in altero extremo ponte, ex opposito
civitatis, aggressi, quae caeteris et vallo et militiae ro·
bore munitior putabatur, etiam magna expugnavit¹3
atque igne supposito in turri, his, qui in superioribus
propugnaculis defensioni insistebant, flamma fumoque
coarctatis²‚ -vel saltu vel funibus ipsi deorsum se mit-
tere coacti sunt. Inter quos strenuus ille miles Classe-
das, cui totius obsidionis sarcinam a Salisberiensi
comite relictam supra retulimus, dum fumi ignisque
vehementiam violentiamque effugere satageret , in
aquis Ligeris, quibus eadem turris ambitur, suffocatus
est. Alii vero omnes similiter, vel igne, vel ferro , vel
aquarum gurgite consummati sunt³.

Qua potiti victoria Franci, quod residuum erat ,
tanquam minus habens difficultatis, sese perficere
suh ducatu et vexillo praedictae Puellae ‚ auxiliante Deo,
plene confidentes, ad alia Anglorum castra bastilias-
que ex altera parte civitatis et fluminis similiter expu-
gnandas, sua agmina atque acies direxerunt. Et mira
alacritate et fortitudine , quibus paulo ante Anglorum
nomen adeo formidabile fuerat, ut non modo eos ag-
gredi, sed ne exspectare quidem usquam ferme aude-
rent, etiamsi numero viribusque longe praestarent, ita
ut plene admirari liceret quod in cantico suo Moses
cecinit ε <c Quomodo persequatur unus mille, et duo
fugent· decem millia? >2 ita tunc sub Puellae Joannae

1 . Suppleez vi.
2. Lisez lul... coarctati.
3. Le 7 mai 1429.

