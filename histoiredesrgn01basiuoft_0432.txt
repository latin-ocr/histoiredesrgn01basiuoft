258 HISTORIARUM CAROLI VH

quaestores regii , per miserandas regni Francorum pro-
vincias, populos pascere sunt soliti, et. volentes no·
lentesve obmutescere cogunt, ut ne unus sit qui in
contrarium gannire audeat, ipsos Burdegalenses et
Vascones aggressi, eisdem ut imposita onera sponte
subirent suadere conabantur. Quorum molitionibus et
impietatibus prudenter et constanter renitentes , sup-
plicabant regi per solemnes quOS, hujus rei gratia, ad
eum legatos destinarant, ut libertate atque immunitate
eis pollicitis ac promissiS‚ dum deditionem civitatum
suarum atque terrarum facerent, eos quiete potiri per-
mittere vellet3 habebant enim de hujusmodi promis-
sionibus et pactis libertatibus litteras, magno ejusdem
regis sigillo sigillatas3 se fidelitatis sacramenta regiae
majestati fecisse: unde de ipsis minime haesitare de·
beret, quin ei fideles ac devoti permanerent; ad tutelam
vero patriae et civitatum atque oppidorum suorum se
satis sufficere adversum hostes, eaque longe melius at-
que fidelius, quam per militum inibi locatas custodias,
servaturos atque defensuros3 praeteritis se idem fecisse
temporibus, nec talibus praesidiis militum atque eis·
dem connexis vectigalium seu talliarum angariis fuisse
gravatOS, licet viciniores tunc hostes paterentur, qui ,
nullo interjacente freto , conterminas civitates atque
oppida possidebant3 nunc vero, cum hostes nullos in
vicinis regionibus , sed omnes amicos regis vel foede-
ratos haberent, Anglicos vero magno atque lato inter-
jacente aequore divisos, non adeo se formidare debere,
quin satis sibi ad tutandum se adversus eos virium
suppetere arbitrentur3 nec saluti eorum expedire ut,
propter metum eorum incertaque nec unquam for-
tassis eventura pericula ‚ certae ac indubitatae et man-

