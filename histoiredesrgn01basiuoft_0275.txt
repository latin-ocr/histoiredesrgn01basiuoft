LIBER TERTIUS. 101

hujusmodi, per quam et plura, ultra ea quae recensita
sunt, ipsi Burgundionum duci promittebantur, vix erat
ut non proinde poenitentia eum sequeretur animique
moestitia, quod tam insignes suorum regalium por-
tiones ipse dux pro inimicitiis et guerris, quas adver-
sus ipsum duxerat et sustinuerat, reportaret, quarum
occasione totum paene regnum in desolationem deve·
nisset; cum potius rex existimaret, ob hujuscemodi
contra se , regem et superiorem dominum, a vas-
sallo admissa et confoederationes cum antiquis regis
et regni hostibus factas, poenas ab eo reposci, quam
lucra et tanta compendia consequi jure debuisse.
Unde pax tunc quidem, sed profecto concordia at-
que amicitia aut nulla, aut perminima conciliata fuit ε
quod ex his quae postmodum consecuta fuerunt satis
judicari potuit.

Rex tamen ipse, vir promissorum fideique semel
datae tenacissimus atque observantissimus ‚ pacem
illam, licet sibi onerosam valde atque damnosam pa-
rumque honestam, observare quam infringere maluit,
quoad vixit, licet saepe a multis, ut occasiones ruptu-
rae perquireret, sibi suggestum consiliumque datum
suisset, et ad eos fines multas et varias, undecumque
poterat, amicitias et foedera expetiisse sit putatus,
quemadmodum postea suis locis opportunius annec-
temus.

Quiescentibus igitur ab armis adversum se invicem
Francis et Burgundionibus, restabat jam Francis ad-
versus Anglos arma vertere, quibus procul dubio fa-
cile praevalere et eos toto regno pellere non difficile
multum fuisset, si in sua militia disciplinam atque or-
dinem debitum posuissent, quemadmodum postmo-

