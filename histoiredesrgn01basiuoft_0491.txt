LIBER QUINTUS. , 317

nequiter admissa condonare vellet. Talem exitum
saepe invenisse, qui regum ac principum familiaritates
acquirere studuerunt, et se, dum talia essent assecuti,
felices existimabant, in omni fere regno et gente sre-
quentissime compertum est3 taliumque exemplorum
[plenae sunt] et veteres annales et recentiores historiae.

CAPITULUM XXIV.

Qualiter Carolus rex erga Dei Ecclesiam se habuit.

Ecclesiam Dei et decorem domus ejus atque hono-
rem idem Carolus multum dilexit3 unde, cum schisma
inter Eugenium pontificem ¹ et Concilium Generale,
quod ipse apud Basileam urbem Germaniae congre-
garat, obortum suisset (eo quod ipsum concilium,
eodem Eugenio pontifice deposito ‚ Amedeum , Sabau-
diae ducem , qui per aliquot ante annos vitam duxerat
heremiticam, in summum Pontificem sublimarat et
Felicem nominarat), ex quo periculoso schismate
magnum discrimen Ecclesiae Dei imminere posse veri-
similiter timebatur, ad illud exstinguendum, tanquam
catholicus et christianissimus princeps plurimum la-
borabat. Et tandem, post crebras et multas legationes
quas ob hujusmodi causam variis miserat vicibus,
optato potitus, ad cedendum praefato pontificio eum-
dem Amedeum seu Felicem inflexit: ex quo ipsum per-
niciosum schisma [to]talite1· sopitum exstinctumque
fuit2, Nicolao V, post Eugenium Romae subrogatO,

unico et indubitato pontifice Ecclesiae Romanae rema-
nente.

1. Eugene IV.
2. 9 avril 1449.

