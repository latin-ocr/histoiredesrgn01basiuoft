50 HISTORIARUM CAROLI VII

Scalis²‚ cum pluribus aliis comitibus et proceribus
regni Anglici. Quorum quidem numerus militiae ad
circiter quatuordecim millia, Francorum vero, cum
Scotis et italicis, ad longe ampliorem aestimabatur.
igitur cum praefinitus adesset dies² ‚ quo ad certamen
congrediendum erat, Anglorum exercitus in agris, ab
oppido Vernolii paulo minus milliari Gallico ³remotis,
castra locavit; ita ut perspicue a Francis, qui in oppido
erant et eo circa, viderentur. Franci autem, suam etiam
militiam oppido educentes ‚ in proximis oppidi cam-
pis suorum militum acies ordinarunt. Quod cum fecis-
sent, Italis equitibus praecedentibus, pedestres copiae
cum militia Scotorum obviam Anglicis, eosdem quo-
que expectantibus, procedere coeperunt. Irrumpentes
itaque equites Gallici in Anglorum peditum acies cum
vehementi incursu ‚ multum metus atque periculi eis-
dem incusserunt, quamplures ex ipsis, quos obvios
habuisse potuerunt, ad terram [profligantes] , et
totius Anglorum exercitus acies penetrantes , sese ipsis
Anglicis findentibus, ut transitus ipse Italis equitibus
cum minore eorum detrimento praestaretur. Cum au·
tem ita penetrassent Anglorum acies, multis eorum-
dem Anglorum prostratis ad terram, et omnem An-
glorum exercitum pertransiissent, ut eos jam post
tergum-relinquerent3 existimantes sequentes se F ran-
corum Scotorumque copias, quod satis feliciter in-
choarant perfecturos fore, et Anglos in reliquo facile
occumbere et vinci posse, ad sarcinulas Anglorum
diripiendas , quae cum eorum famulis et mangonibus

1. Lord Scales.
2. 17 aofit 1424.
3. Une lieue de France.

