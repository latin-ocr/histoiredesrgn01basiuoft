14 HISTORIARUM CAROLI VII

argenteis ‚ quibus martyrum ac confessorum ibi de-
votissimae reliquiae , ac toto orbe venerandae , asserva-
bantur et tegebantur, parcitum sit3 sed quidquid ad
manum venire potuit, in rapinam atque praedam mi-
serabiliter abierit. Quantus vero abusus matronarum
et virginum, quantae violentiae, quanta ludibria de
ipsis illic habita sint, et ubique in omnibus ferme
civitatibus regni, ad quas scortandae et prostituendae
adductae sint ‚ quis narrare sufficiat? Plena erat de ipsis
civitas Parisiensis, plena circumquaque oppida, plena
militarium castra ‚ ita ut suae calamitatis et miseriae
tota ubique regio testis esset.

Et talem quidem plagam illa nobilis et antiqua Sues·
sionum civitas accepit, anno Domini Μ. cccc. xum,
die sanctorum martyrum Crispini et Crispiniani, quo-
rum corpora ibi in solemni coenobio, sub eo titulo
constructo et Deo dicato, quiescunt. Cujus quidem
plagae prodigium satis manifestum per annos qua—
draginta retro processerat, eadem civitate tum
maximarum divitiarum , lasciviarum et luxus exu'·
berantia affluente, cum ab uno puerorum civitatis,
qui cum aliis loci pueris a magistro scholarum, so·
latii et remissionis gratia, adductus ad campos fue-
rat, tabula quaedam ex metallo fuisset inventa in
fundo amnis illic decurrentis, in qua antiquis Ro-
manorum characteribus ac litteris hoc inventum suit
scriptum : ι( Vae tibi, Suessio, peribis ut Sodoma: »³
Quod tunc quidem omnes illius civitatis deterruit et
ad agendum poenitentiam induxit3 sed modico post
tempore, illius prodigii obducta memoria, in luxum
et pristinos mores relapsi sunt. Nec tamen absque
digna pro tantis excessibus mercede ‚ auctores hujus·

