LIBER PRIMUS. 9

vincias regni, aures mentesque populorum occupante,
tanta invidia apud plebeS, quae hujuscemodi grava-
mina vectigalium atque exactionum altius sentiunt
atque suspirant , conflata fuit adversus Aurelianensium
ducem ; tantus vero amor, gratia atque favor omnium
duci Burgundiae accesserunt, ut, interfectione ipsius
Aurelianensium ducis modico post tempore subsecuta,
omnibus paene civitatibus et plebibus regni, quibus
exsecrabile ejus nomen ex antedicto rumore effectum
fuerat, ea res grata atque jucunda exsisteret, tanquam
meritissime et justissime exstincto illo qui suae salutis
ac libertatis, et regni totius inimicus permaximus
semper fuisset.

CAPITULUM lV .

Quomodo fautores ducis Aurelianensis ejus necem ulcisci
statuerunt.

Verum quia Aurelianensium dux praedictus ‚ qui, ut
supra diximus, in regno primum post regem, imo et
supra regem, qui, mentis impos, regni moderationi
erat inutilis, obtinere videbatur, omnes fere principes
et militiae duces sibi benevolos atque devotos effece-
rat , ejus caedem atque interfectionem inultam transire
iidem ipsi regni principes minime censuerunt; sed
pro legum publicarum tenore, quae adversus occisores
consiliariorum principis et ejus assidentium lateri, seu
alios etiam sicarios atque homicidas, positae sunt, de
auctoribus hujusmodi tam nefandae necis, quae horis
nocturnis Parisiis, in strata publica ¹, dum idem dux

1. La rue Vieillffidu-Temple.

